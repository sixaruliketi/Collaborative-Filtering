# შესავალი

ეს პროექტი მიზნად ისახავს ფილმების streaming ვებსაიტისთვის პერსონალიზირებული სარეკომენდაციო სისტემის შექმნას. სისტემა იყენებს ფაზი ლოგიკის პრინციპებს, რათა მომხმარებელს შესთავაზოს ფილმების რეკომენდაციები მათივე შეფასებებზე დაყრდნობით.
კოლაბორაციული ფილტრაციის ტექნიკის გამოყენებით, ჩვენი სისტემა აანალიზებს მომხმარებლის მიერ სხვადასხვა ფილმებისთვის მინიჭებულ შეფასებებს, რათა გამოავლინოს შაბლონები და მსგავსება სხვადასხვა მომხმარებლებს შორის. პირსონის კორელაციის კოეფიციენტების გამოთვლით, ჩვენ განვსაზღვრავთ რამდენად ჰგვანან ესა თუ ის მომხმარებლები ერთმანეთს ფილმებთან დაკავშირებული პრეფერენციების მიხედვით.
ჩვენი  სარეკომენდაციო სისტემა იყენებს სიმეტრიულ მატრიცას ამ მსგავსების დასაფიქსირებლად და თითოეულ მომხმარებელზეს მორგებული შემავაზებების დასაგენერირებლად.  მსგავსი გემოვნების მომხმარებლებზე ფოკუსირებით, ჩვენი სისტემა უზრუნველყოფს რეკომენდაციების მომხმარებლის გემოვნებასთან შესაბამისობას და მიმზიდველობას, რაც მათ ეხმარება აღმოაჩინონ ახალი საყვარელი ფილმები.
პროექტის  მიზანი არის მომხმარებლის გამოცდილების გაუმჯობესება  მათთვის ისეთი ფილმების შეთავაზებით, რომლებიც მაქსიმალურად ჯდება მათ გემოვნებაში. 

### მონაცემთა ბაზა

ვებსაიტისთვის ჩვენ მიერ გამოყენებული მონაცემთა ბაზა წარმოადგენს CSV ფორმატის ფაილს, რომელიც შედგება 9743 ფილმისგან. მონაცემთა ბაზა აერთიანებს ინფორმაციას ამ ფილმების დასახელებებზე, რეიტინგებსა და მათ ჟანრებზე.
ბაზიდან ინფორმაციის წასაკითხად ვიყენებთ პითონის ბიბლიოთეკას - Pandas, რომელიც ზემოთ აღნიშნულ ინფორმაციაზე წვდომისა და მასზე მანიპულაციის საშუალებას გვაძლევს.

### მეთოდოლოგია

პირველ რიგში  მონაცემთა ბაზიდან ამოვიღეთ ისეთი ფილმები, რომლებიც 10-ზე ნაკლებმა მომხმარებელმა შეაფასა, რათა საბოლოო შედეგზე გავლენა არ მოეხდინა მონაცემების ნაკლებობას.
მივიღეთ ბაზა, სადაც თითოეული მომხმარებლის შემთხვევაში მოცემული გვქონდა ფილმებზე მათი შეფასებები. მოგვიანებით მათ მიერ 5 ბალიან შკალაზე გაკეთებულ შეფასებებს მივანიჭეთ შესაბამისი მნიშვნელობები -1-დან 1-ის ჩათვლით და მივიღეთ ბაზა, რომელიც მოგვიანებით მატრიცის შესაქმნელად გამოვიყენეთ.
მომხმარებლისთვის რეკომენდაციის გასაწევად საჭირო იყო დაგვეიდენტიფიცირებინა სხვა ისეთი მომხმარებლები, რომელთაც მსგავსი შეფასებები დაუწერეს ფილმებს. ამისათვის ავაგეთ Similarity Matrix და გამოვიყენეთ Pearson-ის კორელაციის კოეფიციენტი. კოეფიციენტი განსაზღვრავს კორელაციის ხარისხს სხვადასხვა მომხმარებლების მიერ დაფიქსირებულ რეიტინგებს შორის კონკრეტულ ფილმებზე. კოეფიციენტის მაღალი მნიშვნელობა მომხმარებლების გემოვნების მსგავსების მაღალ ხარისხზე მიუთითებს. 
მატრიცის დახმარებით შესაძლებელი ხდება რეკომენდაციების გენერირება, რაც გულისხმობს ისეთი ფილმებისთვის რეკომენდაციის გაწევას, რომლებიც მსგავსი მომხმარებლების მიერ მაღალ შეფასებას იმსახურებდნენ. 

### შედეგი

სისტემის დახმარებით შეგვიძლია კონკრეტული მომხმარებლ(ებ)ისთვის მოცემული ფილმების სია დავალაგოთ კოეფიციენტის მიხედვით და რეკომენდაცია გავუწიოთ კოეფიციენტებით სათავეში მოქცეულ ფილმ(ებ)ს.


